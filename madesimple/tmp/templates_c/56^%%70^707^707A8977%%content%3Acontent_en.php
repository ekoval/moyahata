<?php /* Smarty version 2.6.25, created on 2011-07-28 14:52:11
         compiled from content:content_en */ ?>
<p style="text-align: justify;">З усіх ремонтних робіт нас найбільше хвилював ремонт підлоги, яка сильно  прогнулась, а кожна паркетинка скрипіла своєю унікальною нотою. Було  відомо, що будинок має дерев'яні перекриття, але як влаштована наша  підлога, було загадкою, яка завжди мене цікавила. Одного дня я таки  зважився - знайшов найбільш проблемне місце, відколупав кілька паркетин,  за ними вибрав залишки гнилих дошок і фанери. А далі - просто сміття,  яке я теж трохи розкопав, аби побачити нарешті на чому тримається наша  підлога. І докопався на свою голову... перед очима постали кінці двох  балок перекриття, які виглядали як такі, що зараз мають впасти.  Поштрикавши їх ножем з дослідницькою метою, я переконався в цьому, і з  горя пішов у ЖЕК. ЖЕК пообіцяв допомогу столяра, а я взяв тиждень  відпустки, купив ранком ручну циркулярку, і почав операцію "відпустка":</p>
<p style="text-align: justify;"><img src="uploads/images/vacation-me.jpg" alt="" width="320" height="240" /></p>
<p style="text-align: justify;">Так-сяк зрізавши і відірвавши дошки чорнової підлоги, яка виявилась під паркетом, я побачив таку картину:</p>
<p style="text-align: justify;"><img src="uploads/images/vacation_floor.JPG" alt="" width="320" height="240" /></p>
<p style="text-align: justify;">Вердикт запрошеного на консультацію архітектора був безжальний -  викидаємо сміття, а там видно буде. Накупивши мішків, взявся до  стрішенно брудної і важкої роботи. Сміття виявилось дуже важким, і  вантажити його самотужки було дуже нелегко. Після трьох днів тортур я  таки надумав відкрити Ваш Магазин, і подзвонити на перший-ліпший номер  під темою "вивіз сміття". За годину-дві прибула бригада суперменів на  самоскиді, які за 4 години і 500 грн вивезли 3.5 тони сміття. Я був  такий щасливий, що навіть поставив їм пиво.</p>
<p style="text-align: justify;">Тепер можна було роздивитись і до кінця зрозуміти як жеж влаштована  підлога в цьому будинку. Отже, паркет лежить на дошці товщиною 40мм,  очевидно автентичній, австрійського походження. Дошка набита на балки.  Балки є основою перекриття, мають висоту 27см, лежать через кожні 70-80  сантиметрів. На балки знизу набиті дошки, які служать за стелю сусідам  знизу. Приблизно посередині висоти балок набитий т.з. "накат" (гугль  розкаже краще що то таке) - це просто дошки, на які і насипане  будівельне сміття, воно ж служить звуко-тепло-ізоляцією поверхів.</p>
<p style="text-align: justify;">На щастя, балки вцілому виявились в більш-менш живому стані, отже  архітектор порадив їх не міняти, а обійтись зміцненням існуючих. А саме,  виявити трухляві кінці (а струхлявіли тільки кінці балок), і встановити  на них "протези" з металу. Що ми і зробили, ось як такі протези  виглядають:</p>
<p style="text-align: justify;"><img src="uploads/images/floor_open.jpg" alt="" width="320" height="240" /></p>
<p style="text-align: justify;">Креслення-проект ремонту підлоги можна переглянути <a href="uploads/images/pidloga_kreslennya.jpg">тут</a>.</p>